---
title: Milostná I
contentType: poetry
---

<section>

I přes úmluvy a vyznání  
můžeš ke mně přijít  
třeba dnes v noci, ne, až po půlnoci,  
kdy chabá lampa skřehotá  
nemajíc svítit komu.  
Můžeš ke mně přijít i přes výmluvy,  
do té tmy se skryje nahota  
tvých neléčených proměn  
jak nábojnice v lomu.  
Vyhřívám tu jedno místo v domě  
pro uprchlici ze sna,  
vyvěsil jsem znamení —  
hle, jak se horkou tužbou třepotá…

</section>
