---
title: Kapsa větru
contentType: prose
---

<section>

_Obnažoval jsem pařez.  
A to houževnaté dřevo utíkalo,  
zahýbalo různými směry…  
V té díře se pak objevila  
vlhká kapsa větru —  
můj poklad, dyšný šelest,  
moje koncentrovaná krev,  
lesklá a pádící k duši;  
všechno to, co bylo,  
z čeho jsem ukut, čím hašen,  
kým loven v každé roční době;_

</section>

<section>

_v té díře, s mokrýma rukama,_

</section>

<section>

_nesrozumitelný sám sobě._

</section>
