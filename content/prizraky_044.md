---
title: ''
contentType: prose
---

Soumrak

> Taková zima,  
> že břízy mají kůži novoroční husy,  
> chvějí se tak blízko u sebe,  
> každá z nich bude nohou stolu,  
> i kámen u kořene byl kdysi  
> patou náhrobku,

> a tahle hrouda, vyrýpnutá něčím palcem,  
> byla dávno nártem krále,  
> předtím popelem,  
> plivancem smíchu,  
> slunečnicí  
> i prachem rozpadlého kamene,  
> který byl s Chloumku svalen.

> Všechen trvanlivý smutek  
> za orosené vinné lahve;  
> soumrak, jenž je chutně barven  
> do oranžových slupek,  
> ve kterém vše se zastavilo,  
> co bylo, není,  
> _co bude, i to už bylo_.
