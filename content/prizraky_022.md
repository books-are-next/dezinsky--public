---
title: Roztoč
contentType: poetry
---

<section>

Jeho postoj je  
broušená struktura smaragdu,  
ale stín se kroutí bujnou svéhlavostí.  
Ušetřil si tenhle čas,  
aby jej mohl _jen tak_ prosedět.  
Co už může vypovídat muž,  
jenž má možná všechno?  
Spokojen sám sebou;  
pozorovat černé štiky rukou,  
sedět si tak sám, pohlcován a ztracen  
jak roztoč, co v šustivé houšti vláken  
okusuje šupinu kůže.

</section>
