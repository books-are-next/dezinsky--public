---
title: "Strom v\_květu"
contentType: prose
---

_Rozkvetlá koruna jako korál,  
v němž vášní hučí podmořské včely.  
Včelí jazyk je vyděrač.  
A tak to bolí za zátylkem,  
že zem se možná  
opravdu točí hned pod tvými koleny,  
která nesou tíhu větší,  
než na kterou byla připravována  
kdysi dětskou hrou.  
Strom má bílé květy  
deroucí se z kousků lososího masa;  
a ty tu teď stojíš trochu nerozhodně  
na startovní čáře a strom je stejně nakročený,  
oba jak neujasněný slib,  
kdo vydrží déle stárnout;  
čekáte na startovní výstřel,  
do kterého byste padli…_
