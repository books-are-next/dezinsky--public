---
title: Smutná neděle
contentType: poetry
---

<section>

Je tak smutno a šero,  
i pes loudí o mou přízeň,  
Jana a Matyáš odjeli do Slezska;  
hledám, čím bych se zabavil;  
jako dalších deset tisíc v tomhle městě,  
čtu si v telefonních číslech.  
Někteří jdou z návštěv,  
těch je málo,  
nesou si buchty v míse.

</section>

<section>

Do listopadu schoulení holubi  
sedí tak opuštěně na protější střeše,  
stmívá se,  
modrá světla v oknech,  
ale nesvítí se.

</section>
