---
title: ''
contentType: prose
---

Nadýchaný květ

> Je řeka široká a temná,  
> hutná a mazlavá  
> mé nevtíravé existence —  
> a nespaluje, ani nechladí.  
> Chumel odrazů  
> matného, utajeného světla  
> nabízejícího se sítnici…

> Tolik ztišeného křiku,  
> těžce dýchajících hrudníčků,  
> tolik dehtu na plicích,  
> že není jen jedna odpověď  
> na banální otázku.  
> I přežití extremofily  
> závisí na vůli ohně,  
> jedovatých plynů a kyselin,  
> co kolem vytvářejí růži,  
> nadýchaný květ, ve kterém dá se žít.
