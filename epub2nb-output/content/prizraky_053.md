---
title: Z okna
contentType: prose
---

<section>

_Nikdy jsi nebyl vidět.  
Psí hrozen zametal ulici  
pokrytou škraloupem.  
Chvíli bylo slyšet hučet topení  
jak převrácenou včelu.  
Venku si dva přátelé podávali ruce,  
jako by jim chyběly prsty.  
Ten starší třepotal igelitkou  
jak bílou vlajkou.  
Nebylo slyšet, co říkal,  
ale zdálo se, že nelituje  
žádných rozhodnutí.  
Ukázal i na tebe._

</section>
