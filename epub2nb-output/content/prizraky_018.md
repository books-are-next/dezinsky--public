---
title: ''
contentType: prose
---

Balvan

> Mraky přetahují  
> prázdnotu měkkým škraloupem  
> a plaší srny v naslouchání,  
> opřeném o hranici lesa  
> jak oblouková pila.  
> Neznají ponurost sklepů,  
> která by se jim zdála poutavá  
> s údivem, jakým se básníkům vrší sny,  
> nacpané pod balvan,  
> který lze odvalit jen znalostí pravidel  
> nebo žhavením zkušenosti,

> a pak by to bylo velké umění,  
> brblání světa z těch chmurných sklepů,  
> kde ve vzájemnosti raší bolest a radost  
> jak vousy drolící kůži,  
> to velké umění  
> vyplavené za nočního bdění  
> hašteřivostí světla.
