---
title: Přízraky
contentType: prose
---

<section>

_Někdy,  
když je noc ještě teplá a lepivá,  
dívám se do zahrady, kde poletuje hmyz  
jak fluoreskující vítr._

</section>

<section>

_Jsou tam přízraky z mého dětství,  
ale přicházejí i z časů mého stáří,  
hledají svá jména.  
Cítím svůj pot jak kůži země po dešti,  
mohl bych být i na té druhé straně,  
ale jsem tady._

</section>

<section>

_Jsou přátelští.  
Má žena se jich bojí,  
i když není nic slyšet,  
jen ťukání.  
Nikdy se v noci nedívám na hodiny,  
téměř nikdy,  
jen tehdy._

</section>
