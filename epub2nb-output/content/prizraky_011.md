---
title: Generátor
contentType: poetry
---

<section>

Stačí jen naslouchat,  
ten celý vesmír  
ve své krkavčí křiklavosti.

</section>

<section>

Vrže čep, jak se otáčí.  
Pozvolný výstup po schodišti  
v klidné části města,  
stačí jen naslouchat a slyšet  
ten šumivý generátor brebtající noci,  
šepot matky k dítěti, šustění přikrývek;  
pes škube nohama — je závodní chrt.

</section>

<section>

Měsíc je jazyk olizující bolavou tlapu;  
ty se chceš držet zábradlí,  
chladivého a pevného,  
na těch schodech nikdo nezemřel,  
stačila se ještě dobelhat do postele,  
aby nevzbudila pohoršení,  
co tam dělala tak v noci.  
Nerozumí elektřině.

</section>
