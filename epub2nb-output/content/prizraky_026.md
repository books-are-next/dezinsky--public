---
title: Bouře
contentType: prose
---

_Možná někde za bouře  
stojí na terase a dívá se do deště,  
ta bouře plane v ní, oceán rozbouřený  
v její krvi byl prvně věštěn, když ještě  
byla malou, stočenou rybou  
v lůně své matky  
a někdo ji hřál teplým uchem.  
Pokouší budoucnost;  
bílá, prochladlá dlaň se drží  
mosazi zábradlí, kde čeká na blesk  
letící jak anděl vzduchem  
nad hlubokou strží plnou vody,  
ve které vidí proplouvat  
malé, stočené ryby._
