---
title: ''
contentType: prose
---

Siesta

Janičce

> Chtěl bych usnout,  
> má tělesnost se rozpouští  
> jako sraženina pod hýždí.  
> A je to mystický pocit,  
> těch několik okamžiků  
> smutku před usnutím,  
> co se blýskají jako vyleštěná čepel.  
> Kuchyň se rozjíždí  
> na startovní dráze  
> a unáší s sebou tvé mokré ruce  
> ponořené v pěně a nádobí,  
> vůni kávy s nepřečteným proroctvím.  
> To vše riskuji  
> těch několik matně blýskavých  
> vteřin před usnutím.
